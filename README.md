# Informatikeksamen
Eksamensopgave i informatik C – Aarhus Gymnasium 2025

I skal udvikle et konceptuelt it-system, der løser den beskrevne problemstilling.

Jeres arbejde skal præsenteres med:

    Strukturering og planlægning af processen og krav/features for systemet.

    En systemoversigt (vælg fx 3-lags-model, blokdiagram og/eller anden relevant model)

    Ét eller flere flowcharts over centrale dele af systemets funktion

    En eller flere low- og/eller high-fi prototyper

    En udvalgt proof-of-concept-funktion, implementeret i fx p5.js eller Arduino, hvis relevant. Brug ikke tid på at implementere hele systemet.

    Overvejelser om brugeroplevelsen og planlægning af en eller flere brugertests (fx Think Aloud)

I skal selv vælge og begrunde, hvilke faglige metoder og værktøjer der er relevante at bruge i opgaven.

I udvalgte opgaver skal I også kunne vurdere systemets innovationsgrad, fx ved hjælp af 4P-modellen (Produkt, Proces, Position, Paradigme).

Fokus er på analyse, idéudvikling og systemforståelse – ikke på at udvikle et færdigt produkt.

Case 7: Interaktiv introduktion til skolens regler

Nye elever har svært ved at få styr på skolens regler og normer. I er blevet bedt om at designe et digitalt materiale – fx en interaktiv quiz – der på en visuel og engagerende måde introducerer reglerne. Kan der opstilles en simpel algoritme til at variere quizzens indhold?
